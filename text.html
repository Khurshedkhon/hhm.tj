1.		ҶАВҲАРИ НАЗМУ НАСРИ МӮСОЗОДА. – Хуҷанд: Ношир, 2024. – 424 саҳ.
Дар китоби мазкур мақолаҳо, тақризҳо ва сарсуханҳо, ки ба асарҳои мансур ва манзуми Ҳоҷӣ Ҳусайн Мӯсозода аз ҷониби адибону олимон таълиф гаштаанд, гирдоварӣ шудааст. Муаллифони мақола ва тақризҳо ба таври мунсифона ба осори Ҳоҷӣ Ҳусайн Мӯсозода баҳо додаанд. Шоистаи зикр аст, ки номбурда муаллифи чанд китоби мансур мебошанд. Аз соли 2016 Ҳоҷӣ Ҳусайн Мӯсозода ба эҷоди шеър низ пардохтаанд ва то имрӯз девони дувоздаҳумашон омодаи чоп аст. Дар қисми дуввуми китоб асосан шеъри шоир мавриди таҳлил қарор гирифтааст. Китоб ба адабиётшиносон, муҳаққиқони шеъри муосир, донишҷӯёни риштаи филологӣ ва кулли дӯстдорони адабиёту шеър пешкаш мегардад.
2.		Мӯсозода Ҳ.Ҳ. ҲИКМАТИ ҚИССАВУ ТАЛМЕҲОТ – Хуҷанд: Ношир, 2025. – 340 с.
Дар ин китоб чанд манзума ва ғазалҳои Ҳоҷӣ Ҳусайн Мӯсозода гирдоварӣ гаштаанд. Достонҳои манзум аз манбаъҳои гуногун сарчашма гирифта, пеш аз ҳама барои тарбияи ахлоқии мардум нигаронида шудаанд. Инчунин дар ин маҷмӯа ғазалҳои шоир, ки бо корбурди санъати талмеҳ ва ишорот эҷод гаштаанд, гирдоварӣ шудаанд. Китоб ба кулли дӯстдорони каломи бадеъ пешниҳод мегардад.
3.		Ҳоҷӣ Ҳусайн Мӯсозода. МИФТОҲИ АСРОРНОМА. Девони I. – Хуҷанд: Ношир, 2024. – 324 с.
Дар ин китоб муаллифи он қудрати Инсони муосир ва меҳру ихлоси ӯ, муҳаббат ва саодати халқро ситоиш карда, кӯшидаанд, баъзе масоили диниву ахлоқиро ба шеваи хоси худ дар усули андарзу панд ба ҳамзамонон таъкид намоянд. Ҳадафи муаллиф тавассути назми ноб мардумро ба роҳи рост ҳидоят намудан бо панду андарзи ҳакимона роҳи зиндагии садҳо нафарро равшан сохтан аст. Чопи ҳозир нашри дуюми такмилёфтаи девони якуми шоир буда, ба доираи васеи хонандагон тавсия карда мешавад.
4.		Ҳоҷӣ Ҳусайн Мӯсозода. ҶАВҲАРИ ҶОВИДОНА. Девони II (нашри дуюми такмилёфта) – Хуҷанд: Ношир, 2024. - 332 с.
Китоб нашри дуюм ва такмилёфтаи девони дуввуми Ҳоҷӣ Ҳусайн Мӯсозода, ки «Ҷавҳари ҷовидона» унвон гирифтааст, давоми мантиқии китоби аввал «Мифтоҳи асрорнома» мебошад. Он асосан фарогири ғазалҳои шоир буда, мавзӯи онҳо нав мебошанд. Ашъори шоир ба мавзуъҳои Ватан ва ватандорӣ, миллат ва миллатпарварӣ, одобу ахлоқи ҳамида, шукргузорӣ аз зиндагии имрӯз бахшида шудааст.Дар нашри якуми китоб ғазалу шеърҳо ба тариқи хронологӣ, бо риояи санаи таълифашон ҷойгир гашта буданд. Дар нашри кунунӣ суннати девоннигории классикӣ риоя гашта, ғазалҳо бо тартиби охири ҳарфи қофия ва ё радиф тибқи алифбои ниёгон ҷой дода шудаанд. Рақамҳои тартибии ғазалу шеърҳо бетағйир мондаанд. Китоб барои дӯстдорони каломи бадеъ, оммаи васеи хонандагон пешкаш мешавад.
5.		Ҳоҷӣ Ҳусайн Мӯсозода. МЕЪРОҶИ МАЪРИФАТ. Девони III (нашри дуюми такмилёфта) – Хуҷанд: Ношир, 2024. – 380 с.
Девони сеюми Ҳоҷӣ Ҳусайн Мӯсозода – «Меъроҷи маърифат» маҷмӯаест, ки онро метавон хазинаи панду ҳикмат ном бурд. Муаллиф дар ин китоб бештар ба дарёи андарзу панду ғӯтавар мешавад ва рисолати худро дар тарбияи инсонҳо мебинад. Ин шеваи эҷоди шоир аз панди бузургони сухан чун Рӯдакиву Фирдавсӣ, Носири Хусраву Низомӣ, Саъдиву Мавлавӣ, Ҳофизу Камоли Хуҷандӣ, Бедилу Соиб сарчашма мегирад. Дар нашри дуввум девони «Меъроҷи маърифат» тибқи суннати девоннигорони пешина мураттаб гаштааст. Китоб ба кулли дӯстдорони каломи бадеъ пешниҳод мегардад.
6.		Мӯсозода Ҳусайн. ТОҶИКИСТОН – ВОРИСИ СОМОНИЁН. (Нашри дуюми такмилёфта) – Хуҷанд: Ношир, 2020. – 352 с.
Девони нави Ҳусайн Мӯсозода бо номи «Тоҷикистон вориси Сомониён» баргузидаи ашъор аз ҳафт девони шоир мебошад, ки онҳоро ба мавзуъҳои ватандӯстиву ватандорӣ, шукронаи замон, васфи Тоҷикистон ва монанди инҳо бахшидааст. Китобро рамзи муҳаббати беандоза ба Модар – Ватан гуфтан мумкин аст ва он гулдастаи зебо ва хушбӯеро мемонад, ки дар дили хонанда чароғи ҷовидонаи ишқи Ватанро фурӯзон месозад.
7.		Ҳоҷӣ Ҳусайн Мӯсозода. ҲИКМАТИСТОН. Девони V (нашри дуюми такмилёфта) – Хуҷанд: Ношир, 2024. – 360 с.
Девони панҷуми Ҳоҷӣ Ҳусайн Мӯсозода – «Ҳикматистон» тӯшаи ирфону маърифату адабу андарз аст барои раҳравони имрӯзу фардо. Ин чанд саҳифаи ғазал ҳамагӣ барои тарбияи маънавӣ, лаззати фикриву зеҳни хонандагон созгоранд ва ба номаш мувофиқ ҳикматистони маънавӣ мебошад. Дар нашри дуюми девони мазкур тартиби девоннигории суннатӣ ба назар гирифта шудааст. Китоб ба кулли дӯстдорони адабиёт тавсия мегрдад.
8.		Ҳоҷӣ Ҳусайн Мӯсозода. ГУЛШАНИСТОН. – Хуҷанд: Ношир, 2020. – 328 саҳ.
Дар девони «Гулшанистон»-и шоир Ҳоҷӣ Ҳусайн Мӯсозода зиёда аз 300 ғазали нав гирдоварӣ гаштааст. Ин девон ба тариқи суннатӣ мураттаб шудааст.
9.		Мӯсозода Ҳ.Ҳ. САБЪАИ САЙЁР. – Хуҷанд: Ношир, 2021. – 320 саҳ.
Дар китоби мазкур ғазалҳои тозаэҷоди Ҳоҷӣ Ҳусайн Мӯсозода гирдоварӣ гардидаанд, ки девони ҳафтуми ғазалҳои шоир аст ва «Сабъаи сайёр» ном гирифтанаш ҳам ба ҳамин хотир аст, ки мисли кавокиби сайёр ашъораш дар фазои маънавӣ парвозҳо дорад. Дар ғазалҳои шоир ишқ тараннум мегардад, ахлоқи ҳамида ситоиш меёбад, насиҳат чун дурри тобон таровиш дорад, меҳанпарастӣ, садоқат ба Ватан арҷгузорӣ мегардад. Ин девон ба тариқи суннатӣ мураттаб шудааст. Китоб ба кулли дӯстдорони шеъру ғазал пешкаш мегардад.
10.		Мӯсозода Ҳоҷӣ Ҳусайн. ҲАШТ АХТАР. – Хуҷанд: Ношир, 2021. – 336 саҳ.
Девони ҳаштуми Ҳоҷӣ Ҳусайн Мӯсозода фарогири ғазалҳои нави шоир аст. Дар ин девон ғазалҳо ба тариқи суннатӣ бо риояи ҳарфи охири радиф тибқи алифбои ниёгон пасиҳам қарор гирифтаанд. Дар муқоиса бо девонҳои қаблии Ҳоҷӣ Ҳусайн Мӯсозода дар ин девон рубоиёт ва ҳам ҳикматҳои шоир ҷой дода шудаанд. Ғазалҳои шоир аксарият панду ахлоқӣ мебошанд. Ҳамчунин доир ба мавзуъҳои меҳри Ватан, падару модар, одобу ахлоқ ва ғайра ғазалу рубоиву ҳикматҳо суруда шудаанд. Китоб ба кулли дӯстдорони шеъру адабиёт манзур мегардад.
11.		Мӯсозода Ҳоҷӣ Ҳусайн. Нӯҳ авроқи забарҷад. – Хуҷанд: Ношир, 2022. – 340 саҳ.
Девони нӯҳуми Ҳоҷӣ Ҳусайн Мӯсозода фарогири ғазалҳои нави шоир аст. Дар ин девон ғазалҳо ба тариқи суннатӣ бо риояи ҳарфи охири радиф тибқи алифбои ниёгон пасиҳам қарор гирифтаанд. Ғазалҳои шоир аксарият панду ахлоқӣ мебошанд. Ҳамчунин доир ба мавзуъҳои меҳри Ватан, падару модар, одобу ахлоқ ва ғайра ғазалу рубоиву ҳикматҳо суруда шудаанд. Китоб ба кулли дӯстдорони шеъру адабиёт манзур мегардад.
12.		Мӯсозода Ҳоҷӣ Ҳусайн. ДАҲ ЧАШМАИ АНБАР. – Хуҷанд: Ношир, 2022. – 336 саҳ.
13.		Мӯсозода Ҳоҷӣ Ҳусайн. ЁЗДАҲ СИТОРАИ ДУРАХШОН – Хуҷанд: Ношир, 2023. – 396 с.
Дар девони ёздаҳуми шоир Ҳоҷӣ Ҳусайн Мӯсозода ғазалиёти навэҷод ҷой дода шудааст. Мисли девонҳои пешин ин китоб низ бо риояи қоидаи девонсозии классикӣ тадвин гаштааст. Мавзӯи ғазалҳо ишқ, муҳаббат ба Ватан, панду андарз, ҳикмат ва риояи хулқи неки инсонӣ буда, барои кулли хонандагон пешкаш мегардад. Аз он ҳамагон метавонанд, ки ғизои маънавӣ гиранд.
14.		Ҳоҷӣ Ҳусайн Мӯсозода. ДУВОЗДАҲ БУРҶИ ФАЛАК. – Хуҷанд: Ношир, 2024. 360 саҳ.
Дар китоб ғазалиёти нави шоир Ҳоҷӣ Ҳусайн Мӯсозода, чанд рубоӣ ва достону қиссаҳо гирдоварӣ гардидааст. Китоб тибқи суннати девоннигории ниёгон бо риояи ҳарфи охири радиф ва қофия мураттаб гаштааст. Мавзӯи ғазалҳо панду андарз, дурӣ ҷустан аз кирдори бад, муҳаббат ба Ватан, эҳтироми волидайн, ишқ ва ошиқист. Китоб ба кулли дӯстдорони адабиёт ва шеъри муосир тавсия мегардад.
15.		Мӯсозода Ҳоҷӣ Ҳусайн. СЕЗДАҲ НИШОНАИ РОЗ. – Хуҷанд: Ношир, 2025. – 356 с.
Китоби нави Ҳоҷӣ Ҳусайн Мӯсозода бо номи «Сездаҳ нишонаи роз» беш аз 300 ғазалро дар бар мегирад, ки саршор аз нигоштаҳои ҳикматомезу пандомӯз мебошад. Китоби мазкур девони сездаҳуми шоир мебошад. Китоб ба кулли дӯстдорони каломи бадеъ тавсия мегардад.

